{"titile": "古柏行", "author": "杜甫", "source": "唐代", "content": "\n孔明庙前有老柏，柯如青铜根如石。霜皮溜雨四十围，黛色参天二千尺。君臣已与时际会，树木犹为人爱惜。云来气接巫峡长，月出寒通雪山白。忆昨路绕锦亭东，先主武侯同閟宫。崔嵬枝干郊原古，窈窕丹青户牖空。落落盘踞虽得地，冥冥孤高多烈风。扶持自是神明力，正直原因造化工。大厦如倾要梁栋，万牛回首丘山重。不露文章世已惊，未辞翦伐谁能送？苦心岂免容蝼蚁，香叶终经宿鸾凤。志士幽人莫怨嗟：古来材大难为用。\n", "yizhu": "[<p>译文<br/>孔明庙前有一株古老的柏树，枝干色如青铜根柢固如盘石。<br/>树皮洁白润滑树干有四十围，青黑色朝天耸立足有二千尺。<br/>刘备孔明君臣遇合与时既往，至今树木犹在仍被人们爱惜。<br/>柏树高耸云雾飘来气接巫峡，月出寒光高照寒气直通岷山。<br/>想昔日小路环绕我的草堂东，先生庙与武侯祠在一个閟宫。<br/>柏树枝干崔嵬郊原增生古致，庙宇深邃漆绘连绵门窗宽空。<br/>古柏独立高耸虽然盘踞得地，但是位高孤傲必定多招烈风。<br/>它得到扶持自然是神明伟力，它正直伟岸原于造物者之功。<br/>大厦如若倾倒要有梁栋支撑，古柏重如丘山万年也难拉动。<br/>它\n</p>]", "shangxi": ""}