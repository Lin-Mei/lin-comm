{"titile": "石鼓歌", "author": "韩愈", "source": "唐代", "content": "\n张生手持石鼓文，劝我试作石鼓歌。少陵无人谪仙死，才薄将奈石鼓何。周纲凌迟四海沸，宣王愤起挥天戈。大开明堂受朝贺，诸侯剑佩鸣相磨。蒐于岐阳骋雄俊，万里禽兽皆遮罗。镌功勒成告万世，凿石作鼓隳嵯峨。从臣才艺咸第一，拣选撰刻留山阿。雨淋日灸野火燎，鬼物守护烦撝呵。公从何处得纸本，毫发尽备无差讹。辞严义密读难晓，字体不类隶与蝌。年深岂免有缺画，快剑斫断生蛟鼍。鸾翔凤翥众仙下，珊瑚碧树交枝柯。金绳铁索锁钮壮，古鼎跃水龙腾梭。陋儒编诗不收入，二雅褊迫无委蛇。孔子西行不到秦，掎摭星宿遗羲娥。嗟余好古生苦晚，对此涕泪双滂沱。忆昔初蒙博士征，其年始改称元和。故人从军在右辅，为我度量掘臼科。濯冠沐浴告祭酒，如此至宝存岂多。毡包席裹可立致，十鼓只载数骆驼。荐诸太庙比郜鼎，光价岂止百倍过。圣恩若许留太学，诸生讲解得切磋。观经鸿都尚填咽，坐见举国来奔波。剜苔剔藓露节角，安置妥帖平不颇。大厦深檐与盖覆，经历久远期无佗。中朝大官老于事，讵肯感激徒媕婀。牧童敲火牛砺角，谁复著手为摩挲。日销月铄就埋没，六年西顾空吟哦。羲之俗书趁姿媚，数纸尚可博白鹅。继周八代争战罢，无人收拾理则那。方今太平日无事，柄任儒术崇丘轲。安能以此尚论列，愿借辩口如悬河。石鼓之歌止于此，呜呼吾意其蹉跎。\n", "yizhu": "[<p>译文<br/>张生手拿周朝石鼓文的拓本，劝我写一首咏赞它的石鼓歌。<br/>杜甫李白才华盖世但都作古，薄才之人面对石鼓无可奈何。<br/>周朝政治衰败全国动荡不安，周宣王发愤起兵挥起了天戈。<br/>庆功之时大开明堂接受朝贺，诸侯接踵而至剑佩叮当撞磨。<br/>宣王田猎驰骋岐阳多么英俊，四方禽兽无处躲藏都被网罗。<br/>为把英雄功业刻石扬名万世，凿山石雕石鼓毁坏高山嵯峨。<br/>随从之臣才艺都是世上第一，挑选优秀撰写刻石放在山坡。<br/>任凭长年雨打日晒野火焚烧，仗着鬼神守护石鼓永不湮没。<br/>你从哪里得来这拓本的底稿？丝毫都很完备一点也无差错。<br/>言\n</p>]", "shangxi": ""}